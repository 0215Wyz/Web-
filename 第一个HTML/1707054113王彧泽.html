<html>
	<head>
		<title>HTML作业</title>
	</head>
	<body bgcolor="#CAE1FF">
		<a href="introduce.html" target="_blank">
			<h1>论语</h1>
		</a>
		<img src="./图片/论语.jpg" align="right" width="300" height="350">
		<h2>节选目录</h2>
		<ul>
			<li><a href="#C1">学而第一 （主要讲“务本”的道理，引导初学者进入“道德之门”）</a></li>
			<li><a href="#C2">为政第二 （主要讲治理国家的道理和方法）</a></li>
			<li><a href="#C3">八佾第三 （主要记录孔子谈论礼乐）</a></li>
			<li><a href="#C4">里仁第四 （主要讲仁德的道理）</a></li>
			<li><a href="#C5">公冶长第五 （主要讲评价古今人物及其得失）</a></li>
			<li>雍也第六 （记录孔子和弟子们的言行）</li>
			<li>述而第七 （主要记录孔子的容貌和言行）</li>
			<li>泰伯第八 （主要记孔子和曾子的言论及其对古人的评论）</li>
			<li>子罕第九 （主要记孔子言论，重点为孔子的行事风格，提倡和不提倡做的事）</li>
			<li>乡党第十 （主要记录孔子言谈举止，衣食住行和生活习惯）</li>
		</ul>
		<h2>正文</h2>
		<ol>
			<li><h3><a name="C1">学而第一</a></h3></li>
				<ol>
					<li><p>子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”</p></li>
					<li><p>有子曰：“其为人也孝弟，而好犯上者，鲜矣；不好犯上，而好作乱者，未之有也。君子务本，本立而道生。孝弟也者，其为仁之本与！”</p></li>
					<li><p>子曰：“巧言令色，鲜矣仁！”</p></li>
					<li><p>曾子曰：“吾日三省吾身：—为人谋而不忠乎？与朋友交而不信乎？传不习乎？”</p></li>
					<li><p>子曰：“道千乘之国，敬事而信，节用而爱人，使民以时。”</p></li>
					<li><p>子曰：“弟子，入则孝，出则弟，谨而信，凡爱众，而亲仁；行有馀力，则以学文。”</p></li>
					<li><p>子夏曰：“贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。”</p></li>
					<li><p>子曰：“君子不重，则不威；学则不固。主忠信，无友不如己者，过，则勿惮改。”</p></li>
					<li><p>曾子曰：“慎终追远，民德归厚矣。”</p></li>
					<li><p>子禽问於子贡曰：“夫子至於是邦也，必闻其政，求之与？抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与！”</p></li>
					<li><p>子曰：“父在观其志；父没观其行。三年无改於父之道，可谓孝矣。”</p></li>
					<li><p>有子曰：“礼之用，和为贵，先王之道，斯为美。小大由之，有所不行。知和而和，不以礼节之，亦不可行也。”</p></li>
					<li><p>有子曰：“信近於义，言可复也。恭近於礼，远耻辱也。因不失其亲，亦可宗也。”</p></li>
					<li><p>子曰：“君子食无求饱，居无求安，敏於事而慎於言，就有道而正焉，可谓好学也已。”</p></li>
					<li><p>子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨’。其斯之谓与？”子曰：“赐也，始可与言《诗》已矣！告诸往而知来者。”</p></li>
					<li><p>子曰：“不患人之不己知，患不知人也。”</p></li>
				</ol>
			<li><h3><a name="C2">为政第二 </a></h3></li>
				<ol>
					<li><p>子曰：“为政以德，譬如北辰，居其所而众星共之。”</p></li>
					<li><p>子曰：“《诗》三百，一言以蔽之，曰：‘思无邪’。”</p></li>
					<li><p>子曰：“道之以政，齐之以刑，民免而无耻；道之以德，齐之以礼，有耻且格。”</p></li>
					<li><p>子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”</p></li>
					<li><p>孟懿子问孝。子曰：“无违。”樊迟御，子告之曰：“孟孙问孝于我，我对曰，无违。”樊迟曰：“何谓也？”子曰：“生，事之以礼；死，葬之以礼，祭之以礼。”</p></li>
					<li><p>孟武伯问孝。子曰：“父母唯其疾之忧。”</p></li>
					<li><p>子游问孝。子曰：“今之孝者，是谓能养。至于犬马，皆能有养；不敬，何以别乎？”</p></li>
					<li><p>子夏问孝。子曰：“色难。有事，弟子服其劳；有酒食，先生馔（zhuàn），曾（céng）是以为孝乎？”</p></li>
					<li><p>子曰：“吾与回言终日，不违，如愚。退而省其私，亦足以发，回也不愚。”</p></li>
					<li><p>子曰：“视其所以，观其所由，察其所安。人焉廋（sōu）哉？人焉廋哉？”</p></li>
					<li><p>子曰：“温故而知新，可以为师矣。”</p></li>
					<li><p>子曰：“君子不器。”</p></li>
					<li><p>子贡问君子。子曰：“先行其言，而后从之。”</p></li>
					<li><p>子曰：“君子周而不比，小人比而不周。”</p></li>
					<li><p>子曰：“学而不思则罔，思而不学则殆（dài）。”</p></li>
					<li><p>子曰：“攻乎异端，斯害也己。”</p></li>
					<li><p>子曰：“由，诲汝知之乎？知之为知之，不知为不知，是知也。”</p></li>
					<li><p>子张学干禄。子曰：“多闻阙疑，慎言其馀，则寡尤。多见阙殆，慎行（xìng）其馀，则寡悔。言寡尤，行寡悔，禄在其中矣。”</p></li>
					<li><p>哀公问曰：“何为则民服？”孔子对曰：“举直错诸枉，则民服；举枉错诸直，则民不服。”</p></li>
					<li><p>季康子问：“使民敬、忠以劝，如之何？”子曰：“临之以庄，则敬；孝慈，则忠；举善而教不能，则劝。”</p></li>
					<li><p>或谓孔子曰：“子奚不为政？”子曰：“《书》云：‘孝乎惟孝，友于兄弟，施于有政。’是亦为政，奚其为为政？”</p></li>
					<li><p>子曰：“人而无信，不知其可也。大车无輗（ní），小车无軏（yuè），其何以行之哉？”</p></li>
					<li><p>子张问：“十世可知也？”子曰：“殷因於夏礼，所损益，可知也；周因於殷礼，所损益，可知也。其或继周者，虽百世，可知也。”</p></li>
					<li><p>子曰：“非其鬼而祭之，谄（chǎn）也。见义不为，无勇也。”</p></li>
				</ol>
			<li><h3><a name="C3">八佾第三</a></h3></li>
				<ol>
					<li><p>孔子谓季氏，“八佾（yì）舞于庭，是可忍也，孰不可忍也？”</p></li>
					<li><p>三家者以《雍》彻。子曰：“‘相（xiàng）维辟公，天子穆穆’，奚取于三家之堂？”</p></li>
					<li><p>子曰：“人而不仁，如礼何？人而不仁，如乐何？”</p></li>
					<li><p>林放问礼之本。子曰：“大哉问！礼，与其奢也，宁俭；丧，与其易也，宁戚。”</p></li>
					<li><p>子曰：“夷狄之有君，不如诸夏之亡也。”</p></li>
					<li><p>季氏旅于泰山，子谓冉有曰：“女弗能救与？”对曰：“不能。”子曰：“呜呼！曾谓泰山不如林放乎？”</p></li>
					<li><p>子曰：“君子无所争，必也射乎！揖让而升，下而饮，其争也君子。”</p></li>
					<li><p>子夏问曰：“‘巧笑倩（qiàn）兮，美目盼兮，素以为绚（xuàn）兮’。何谓也？”子曰：“绘事后素。”曰：“礼后乎？”子曰：“起予者商也，始可与言诗已矣。”</p></li>
					<li><p>子曰：“夏礼吾能言之，杞不足徵也；殷礼吾能言之，宋不足徵也。文献不足故也。足，则吾能徵之矣。”</p></li>
					<li><p>子曰：“禘自既灌而往者，吾不欲观之矣。”</p></li>
					<li><p>或问禘之说，子曰：“不知也。知其说者之于天下也，其如示诸斯乎！”指其掌。</p></li>
					<li><p>祭如在，祭神如神在。子曰：“吾不与祭，如不祭。”</p></li>
					<li><p>王孙贾问曰：“与其媚于奥，宁媚于灶，何谓也？”子曰：“不然。获罪于天，无所祷也。”</p></li>
					<li><p>子曰：“周监于二代，郁郁乎文哉，吾从周。”</p></li>
					<li><p>子入太庙，每事问。或曰：“孰谓鄹（zōu）人之子知礼乎？入大庙，每事问。”子闻之，曰：“是礼也。”</p></li>
					<li><p>子曰：“射不主皮，为（wèi）力不同科，古之道也。”</p></li>
					<li><p>子贡欲去告（gù）朔之饩（xì）羊。子曰：“赐也！尔爱其羊，我爱其礼。”</p></li>
					<li><p>子曰：“事君尽礼，人以为谄也。”</p></li>
					<li><p>定公问：“君使臣，臣事君，如之何？”孔子对曰：“君使臣以礼，臣事君以忠。”</p></li>
					<li><p>子曰：“《关睢》，乐而不淫，哀而不伤。”</p></li>
					<li><p>哀公问社于宰我，宰我对曰：“夏后氏以松，殷人以柏，周人以栗，曰：使民战栗。”子闻之，曰：“成事不说，遂事不谏，既往不咎。”</p></li>
					<li><p>子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好（hào），有反坫（diàn），管氏亦有反坫。管氏而知礼，孰不知礼？”</p></li>
					<li><p>子语鲁大师乐（yù），曰：“乐其可知也：始作，翕（xì）如也；从（zòng）之，纯如也，皦（jiǎo）如也，绎如也，以成。”</p></li>
					<li><p>仪封人请见，曰：“君子之至于斯也，吾未尝不得见也。”从者见之。出曰：“二三子何患于丧乎？天下之无道也久矣，天将以夫子为木铎。”</p></li>
					<li><p>子谓《韶》：“尽美矣，又尽善也；”谓《武》：“尽美矣，未尽善也。”</p></li>
					<li><p>子曰：“居上不宽，为礼不敬，临丧不哀，吾何以观之哉？”</p></li>
				</ol>
			<li><h3><a name="C4">里仁第四</a></h3></li>
				<ol>
					<li><p>子曰：“里仁为美。择不处仁，焉得知？”</p></li>
					<li><p>子曰：“不仁者不可以久处约，不可以长处乐。仁者安仁，知者利仁。”</p></li>
					<li><p>子曰：“唯仁者能好人，能恶人。”</p></li>
					<li><p>子曰：“苟志于仁矣，无恶也。”</p></li>
					<li><p>子曰：“富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”</p></li>
					<li><p>子曰：“我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未之见也。”</p></li>
					<li><p>子曰：“人之过也，各于其党。观过，斯知仁矣。”</p></li>
					<li><p>子曰：“朝闻道，夕死可矣。”</p></li>
					<li><p>子曰：“士志于道，而耻恶衣恶食者，未足与议也。”</p></li>
					<li><p>子曰：“君子之于天下也，无适也，无莫也，义之与比。”</p></li>
					<li><p>子曰：“君子怀德，小人怀土；君子怀刑，小人怀惠。”</p></li>
					<li><p>子曰：“放于利而行，多怨。”</p></li>
					<li><p>子曰：“能以礼让为国乎？何有？不能以礼让为国，如礼何？”</p></li>
					<li><p>子曰：“不患无位，患所以立；不患莫已知，求为可知也。”</p></li>
					<li><p>子曰：“参乎！吾道一以贯之。”曾子曰：“唯。”子出，门人问曰：“何谓也？”曾子曰：“夫子之道，忠恕而已矣。”</p></li>
					<li><p>子曰：“君子喻于义，小人喻于利。”</p></li>
					<li><p>子曰：“见贤思齐焉，见不贤而内自省也。”</p></li>
					<li><p>子曰：“事父母几谏，见志不从，又敬不违，劳而不怨。”</p></li>
					<li><p>子曰：“父母在，不远游，游必有方。”</p></li>
					<li><p>子曰：“三年无改于父之道，可谓孝矣。”</p></li>
					<li><p>子曰：“父母之年，不可不知也。一则以喜，一则以惧。”</p></li>
					<li><p>子曰：“古者言之不出，耻躬之不逮也。”</p></li>
					<li><p>子曰：“以约失之者鲜矣。”</p></li>
					<li><p>子曰：“君子欲讷于言而敏于行。”</p></li>
					<li><p>子曰：”德不孤，必有邻。“</p></li>
					<li><p>子游曰：“事君数，斯辱矣；朋友数，斯疏矣。”</p></li>
				</ol>
			<li><h3><a name="C5">公冶长第五</a></h3></li>
				<ol>
					<li><p>子谓公冶长，“可妻也。虽在缧绁之中，非其罪也。”以其子妻之。</p></li>
					<li><p>子谓南容，“邦有道，不废；邦无道，免于刑戮。”以其兄之子妻之。</p></li>
					<li><p>子谓子贱，“君子哉若人！鲁无君子者，斯焉取斯？”</p></li>
					<li><p>子贡问曰：“赐也何如？”子曰：“女，器也。”曰：“何器也？”曰：“瑚琏也。”</p></li>
					<li><p>或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”</p></li>
					<li><p>子使漆雕开仕。对曰：“吾斯之未能信。”子说。</p></li>
					<li><p>子曰：“道不行，乘桴浮于海。从我者，其由与？”子路闻之喜。子曰：“由也好勇过我，无所取材。”</p></li>
					<li><p>孟武伯问：“子路仁乎？”子曰：“不知也。”又问。子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑，百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”</p></li>
					<li><p>子谓子贡曰：“女与回也孰愈？”对曰：“赐也何敢望回？回也闻一以知十，赐也闻一以知二。”子曰：“弗如也；吾与女弗如也。”</p></li>
					<li><p>宰予昼寝。子曰：“朽木不可雕也，粪土之墙不可 杇也；于予与何诛？”子曰：“始吾于人也，听其言而信其行；今吾于人也，听其言而观其行。於予与改是。”</p></li>
					<li><p>子曰：“吾未见刚者。”或对曰：“申枨。”子曰：“枨也欲，焉得刚？”</p></li>
					<li><p>子贡曰：“我不欲人之加诸我也，吾亦欲无加诸人。”子曰：“赐也，非尔所及也。”</p></li>
					<li><p>子贡曰：“夫子之文章，可得而闻也；夫子之言性与天道，不可得而闻也。”</p></li>
					<li><p>子路有闻，未之能行，唯恐有闻。</p></li>
					<li><p>子贡问曰：“孔文子何以谓之‘文'也？”子曰：“敏而好学，不耻下问，是以谓之‘文'也。”</p></li>
					<li><p>子谓子产，“有君子之道四焉：其行己也恭，其事上也敬，其养民也惠，其使民也义。”</p></li>
					<li><p>子曰：“晏平仲善与人交，久而敬之。”</p></li>
					<li><p>子曰：“臧文仲居蔡，山节藻棁，何如其知也？”</p></li>
					<li><p>子张问曰：“令尹子文三仕为令尹，无喜色；三已之，无愠色。旧令尹之政，必以告新令尹。何如？”子曰：“忠矣。”曰：“仁矣乎？”曰：“未知；焉得仁？”“崔子弑齐君，陈文子有马十乘，弃而违之。至于他邦，则曰，‘犹吾大夫崔子也。'违之。之一邦，则又曰：‘犹吾大夫崔子也。'违之。何如？”子曰：“清矣。”曰：“仁矣乎？”曰：“未之，焉得仁？”</p></li>
					<li><p>季文子三思而后行。子闻之，曰：“再，斯可矣。”</p></li>
					<li><p>子曰：“宁武子，邦有道则知；邦无道则愚。其知可及也；其愚不可及也。”</p></li>
					<li><p>子在陈，曰：“归与！归与！吾党之小子狂简，斐然成章，不知所以裁之。”</p></li>
					<li><p>子曰：“伯夷叔齐不念旧恶，怨是用希。”</p></li>
					<li><p>子曰：“孰谓微生高直？或乞醯焉，乞诸邻而与之。”</p></li>
					<li><p>子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”</p></li>
					<li><p>颜渊季路侍。子曰：“盍各言尔志？”子路曰：“愿车马，衣轻裘，与朋友共，蔽之而无憾。”颜渊曰：“愿无伐善，无施劳。”子路曰：“愿闻子之志。”子曰：“老者安之，朋友信之，少者怀之。”</p></li>
					<li><p>子曰：“已矣乎，吾未见能见其过而内自讼者也。”</p></li>
					<li><p>子曰：“十室之邑，必有忠信如丘者焉，不如丘之好学也。” </p></li>
				</ol>				
		</ol>
	</body>
</html>